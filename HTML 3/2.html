<!DOCTYPE html>
<html>
<head>
</head>
<body>

<h1>Kijevo kotletas</h1>
<p>Kijevo kotletams reikės:</p>
<ol>
<li>1,2 kg maltos vištienos</li>
<li>2 kiaušinių</li>
<li>1 šaukštelio džiovinto mairūno</li>
<li>½ šaukštelio vištienos prieskonių</li>
<li>½ šaukštelio maltų pipirų</li>
<li>½ šaukštelio druskos</li>
<li>1/8 šaukštelio malto muskato</li>
<li>apie 1 litro aliejaus (virimui)</li>
</ol>
<p>„Kapsulėms“ reikės:</p>
<ol>
<li>200 g sviesto</li>
<li>Krapų</li>
</ol>
<p>Apvalkalui:</p>
<ol>
<li>5 išplaktų kiaušinių</li>
<li>400 g maltų džiūvėsėlių</li>
</ol>
<p>Gaminimas:</p>
<ol>
<li>Palaikykite sviestą kambario temperatūroje, kad jis suminkštėtų. Tuomet sumaišykite su krapais. Iš gauto mišinio formuokite maždaug 6 cm ilgio„kapsules“, kurias reikės dėti į Kijevo kotletus.</li>
<li>Suberkite visus prieskonius į mėsą. Įmuškite du kiaušinius ir viską gerai išmaišykite.</li>
<li>Paimkite maždaug saują mėsos, ją suplokite, kad į vidurį tilptų įdėti sviesto „kapsulę“. Tuomet „kapsulę“ uždenkite mėsa, kad sviestas nekyšotų išorėje. Forma turėtų būtų panaši į cepeliną, bet šiek smailesniais galais.</li>
<li>Suformuotus Kijevo kotletus įmerkite į plaktus kiaušinius, tuomet – į maltus džiūvėsėlius. Storesniam apvalkalui suformuoti kotletus vėl merkite į plaktus kiaušinius ir vėl – į džiūvėsėlius.</li>
<li>Puode įkaitinkite aliejų. Sudėkite Kijevo kotletus ir virkite apie 5–8 minutes arba kol jie įgaus rudą spalvą.</li>
<li>Patiekite su savo mėgstamu garnyru.</li>
</ol>
</body>
</html>